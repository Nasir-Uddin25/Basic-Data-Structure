প্রথমত আমরা যদি এই ভাবে চিন্তা করি , আমরা একটি লুপ চালিয়ে আমাদের প্রত্যেকটি নাম্বার এ যাবো , এর পর আরেকটি লুপ চালিয়ে এর পরবর্তী নাম্বার থেকে খোঁজা শুরু করবো আমাদের কারেন্ট ভ্যালুর সাথে কোনো একটি ভ্যালু মিলছে কিনা। যদি মিলে যায় তবে আমরা বলতে পারবো , আমাদের কারেন্ট ভ্যালুটি এই সংখ্যা গুলোর মধ্যে মিনিমাম দুইবার আছে। যেহেতু আমরা একটি লুপ দিয়ে সব কয়টি নাম্বার চেক করছি , তাই এই ক্ষেত্রে বাইরের লুপটি চলছে N বার , যার কমপ্লেক্সিটি হলো O(N)

, এবং এর মধ্যে আরেকটি লুপ দিয়ে চেক করছি কারেন্ট ভ্যালুর পরবর্তী ভ্যালু থেকে শেষ পর্যন্ত , তাই এই লুপের কমপ্লেক্সিটি O(N) , এখন  একটি O(N) এর মধ্যে আরেকটি O(N) এর লুপ চললে পুরো প্রসেসের টাইম কমপ্লেক্সিটি হবে O(N^2). এখন Constraint বিবেচনায় নিলে এই কমপ্লেক্সিটি এর কোড টাইমের মধ্যে পাস করবে না।

এর জন্য আমাদের বেটার সলিউশন নিয়ে চিন্তা করতে হবে। যদি এমন হতো , আমাদের নাম্বার গুলা এমন ভাবে সাজানো আছে যে আমি যদি একটি নাম্বার পিক করি , এবং এর ডুপ্লিকেট নাম্বার যদি থেকে থাকে তবে তা অবশ্যই এর পরবর্তী ঘরে আছে , তবে এই নাম্বারের ডুপ্লিকেট আছে কিনা তা জানার জন্য আমার পুরো সব কয়টি নাম্বার আবার চেক করার প্রয়োজন হচ্ছে না। এই ক্ষেত্রে কারেন্ট
এলিমেন্ট এর পরবর্তী এলিমেন্ট চেক করেই আমি উত্তর বলে দিতে পারছি। এবং আমরা যদি highest কত কমপ্লেক্সিটি এর মধ্যে এই প্রবলেম সল্ভ করতে পারবো চিন্তা করি তবে তা হলো O(NlogN).